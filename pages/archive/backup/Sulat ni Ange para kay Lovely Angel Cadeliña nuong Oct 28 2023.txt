October 28, 2023 12:39 PM

Lovely Angel Cadeliña,

   Kagigising ko lang, hindi ko alam kung bakit pero bigla na lang pinutol mo ang connection natin. Sa totoo lang, hindi ko talaga alam kung bakit. Kung nasasaktan ka na sa akin Babii, maiintindihan ko naman iyon. Ngayon, habang sinusulat ko ito, ako ay nanginginig, natatakot, nalulungkot, at kumikirot at bumibigat ang dibdib. Hindi ko na alam Babii, hindi ko na alam ang gagawin.

   Hindi ko na alam kung kaya ko pang magpatuloy sa buhay, nawawalan na ako ng pag-asa. Ang dami ko'ng tanong sayo, mga tanong na hindi ko kayang sagutin nang ako lang. Kahit ang pagsusulat ng sulat ko'ng ito ay hindi ko na kinakaya, naiiyak na ako.

   Kung yan ang iyong desisyon Babii, wala na talaga akong magagawa pa. Ang sakin lang naman ay dapat dinaan na lang natin sa maayos na pag-uusap at hindi sa biglaan na lang. Kasi Babii, hindi ko maipaliwanag sa sarili ko ang mga dahilan. Nahihirapan na akong mag-isip ng mga dahilan kung bakit.

   Kung siya ang dahilan, maaari mo namang sabihin sakin Babii. Sinabi ko na nuon sa sarili ko na handa na kitang ipaubaya sa kaniya. Medyo naguguluhan rin ako kung bakit ako p rin ang pinili mo nuon kahit na nandiyan siya. Alam mo Babii, tatanggapin ko naman kung siya na talaga ang laman ng damdamin mo, hindi na ako makikipagkumpitensiya pa sa kaniya.

   Ngayon, iniisip ko na lang na makapag-ipon na pang yata. gusto ko'ng puntahan ka na lang sa susunod. Kahit na magalit ka sa akin, tatanggapin ko. May gusto akong ibigay sa iyo Babii. Isang bagay na magpapa-alala sa iyo na nakilala mo ako. Ikaw na ang bahala kung itapon, itago, o gamitin mo.

   Kapag naibigay ko na sa iyo ang bagay na iyon, may mga gusto pa akong sabihin sa iyo. Marami akong mga bagay na gusto pang sabihin sa iyo. Kapag nasabi ko na ang lahat ng iyon, pinapangako ko na kung ang nais mo ay lumisan na ako sa iyo, lilisan na ako kapag natapos ko na gawin ang lahat ng iyon.

   Sa ngayon, hindi ko pa rin alam, gulong-gulo na ako. Babii, sana tuparin mo ang sinabi mo nuon na bibisitahin mo ako at magkukwento ka ng tungkol sa mga nangyari sa iyo. Kapag buo na talaga ang iyong loob at iyon na ang huling desisyon mo, tatanggapin ko na lang.

   Hunyo a-dose. Sa petsang iyan, hahanapin kita at ibibigay ko ang mumunting bagay na iyon. Hanggang ngayon, mahal na mahal pa rin kita. Ang hindi ko lang maintindihan ay kung karapat dapat ba para sakin ang mga nangyayaring ito.

   Hanggang sa muli, mahal ko, Lovely Angel Cadeliña.

- Angelo James Castil
